I dette afsnit definerer vi grænseværdien for en funktion stringent med den såkaldte $\varepsilon $-$\delta $-definition.
Vi arbejder dog kun med reele funktioner med delmængder af $\mathbb{R}$ som definitionsmængde. 

Vi undersøger så kontinuerte funktioner med lukkede intervaller som definitionsmængde, da disse funktioner har nogle specielle egenskaber, der ikke er gældende for alle kontinuerte funktioner.
Disse resultater benyttes senere til at bevise vigtige resultater for Riemann-integralet.

\subsection{Grænseværdier af reele funktioner af delmængder af $\mathbb{R}$}%
\label{sub:Grænseværdi}
\begin{definition}[label=def:grænseværdi]{Grænseværdi af funktion}{}
  Antag $X \subseteq \mathbb{R}$, $f:X \to \mathbb{R}$, og $p$ er et fortætningspunkt af $X$.
  Et tal $L$ kaldes for grænseværdien af $f$ i $p$ og vi skriver
  \[
  \lim_{x \to p} f(x)= L,
  \] 
  hvis der for alle $\varepsilon >0$ eksisterer et tal $\delta >0$ sådan at når $x \in X$ og $0<\abs{x-p} < \delta  $, så gælder $\abs{f(x)-L} <\varepsilon $.  
\end{definition}

\begin{figure}[H]
\begin{center}
\begin{tikzpicture}[scale=1.6, transform shape]
\begin{axis}[xmin=-1, xmax=5, ymin=-2, ymax=6.7, axis lines=middle,
  xlabel=$x$,ylabel=$y$,
  xtick={0.8541,1.2541,1.6541},
  xticklabels={$p- \delta $, $p$, $p+\delta $},
  xticklabel style={anchor=north, font=\footnotesize},
  ytick={2,4,6},
  yticklabels={$L-\varepsilon $, $L$, $L+\varepsilon $},
  every major tick/.append style={thick, major tick length=5pt, black},
  yticklabel style={anchor=east, font=\footnotesize}
  ]
  \addplot[color=red, domain=-1:5, samples=100, thick]{-x^3 + 3*x^2+x} node[left, pos=0.15] {$f$};
  \draw[color=gray, dashed] (axis cs:0.7459,0) -- (axis cs:0.7459,2);
  \draw[color=gray, dashed] (axis cs:0,2) -- (axis cs:0.7459,2);
  \draw[color=gray, dashed] (axis cs:2,0) -- (axis cs:2,6);
  \draw[color=gray, dashed] (axis cs:0,6) -- (axis cs:2,6);
  \draw[color=blue, dashed] (axis cs:1.2541,0) -- (axis cs:1.2541,4);
  \draw[color=blue, dashed] (axis cs:0,4) -- (axis cs:1.2541,4);
\end{axis}
\end{tikzpicture}
\end{center}
\caption{$\varepsilon $-$\delta $-definition af funktionel grænseværdi}%
\label{fig:epsilondelta}
\end{figure}

Bemærk, at siden $p$ ikke behøver være i definitionsmængden $X$ (se eksempel \ref{exa:fortætningspunkter}), så kan grænseværdien for $f$ sagtens give mening i punkter, hvor selve $f$ ikke er defineret.

\begin{example}[label=exa:grænseværdi]{Grænseværdi i punkt, hvor funktion ikke er defineret}{}
 Lad funktionen $f:\{ x \in \mathbb{R}:x>0 \} \to \mathbb{R}$ være defineret ved
  \[
  f(x)= x^2.
  \] 
  Fra eksempel \ref{exa:fortætningspunkter} har vi, at $0$ er et fortætningspunkt af $\{ x \in \mathbb{R}:x>0 \} $. 
  Vores intuition fortæller os så, at
  \[
  \lim_{x \to 0} f(x)= 0.
  \] 
  Dette vil vi nu bevise stringent via definition \ref{def:grænseværdi}.

  For alle $\varepsilon >0$ vælger vi $\delta =\sqrt{\varepsilon } $. 
  Så har vi, at når $x \in \{ x \in \mathbb{R}:x>0 \} $ og $0<\abs{x-0} =\abs{x} <\delta $, så gælder
  \[
    \abs{f(x)-0} =\abs{x^2}=\abs{x}^2<\delta ^2=\varepsilon.
  \] 
  Altså har vi vist, at $\lim\limits_{x \to 0}f(x)=0$.
\end{example}

Det næste eksempel viser, at selv hvis et punkt $p$ tilhører definitionsmængden af en funktion $f$, så kan vi trods intuitionen godt have $\lim\limits_{x \to p} f(x) \neq f(p)$.

\begin{example}[label=exa:grænseværdi2]{Grænseværdi af funktion i punkt ulig funktionsværdien}{}
  
\end{example}

\subsection{Kontinuerte funktioner på intervaller}%
\label{sub:Kontinuert}


\begin{definition}[label=def:kontinuert]{Kontinuert}{}
 Antag $X \subseteq \mathbb{R}$, $f:X \to \mathbb{R}$ og $p \in X$.

  Så er $f$ kontinuert i $p$, hvis der for alle $\varepsilon >0$ eksisterer $\delta >0$ sådan at når $x \in X$ og $\abs{x-p} < \delta  $, så gælder $\abs{f(x)-f(p)}<\varepsilon $. 

  Hvis $f$ er kontinuert i alle punkter i $X$, så siger vi, at $f$ er kontinuert på $X$. 
\end{definition}

Ved første øjekast ligner dette definitionen af grænseværdier af funktioner til forveksling.
Den største forskel ligger i, at vi her kræver, at $f$ skal være defineret i $p$. 
Tilvarende skal vi i \cref{fig:epsilondelta} blot skrive $f(p)$ i stedet for $L$, for at figuren illustrerer definitionen på kontinuitet. 

Sammenligner vi med definition \ref{def:grænseværdi}, ser vi, at hvis vi også antager, at $p$ er et fortætningspunkt af $X$, så er $f$ kontinuert i $p$ præcis når
\[
\lim_{x \to p} f(x) =f(p).\footnote{Kontinuitet defineres sådan i f.eks. \cite{Brydensholt2018}, s. 34. Bemærk, at grænseværdien $\lim\limits_{x \to p} f(x)$ ikke giver nogen mening, hvis $p$ er et isoleret punkt af $X$.}
\] 
Derudover medfører vores definition, at en funktion er kontinuert i alle isolerede punkter af dens definitionsmængde. 
\begin{example}[label=exa:kontinuert_i_isoleret]{Funktioner er kontinuerte i isolerede punkter af dens definitionsmængde}{}
 Antag $X \subseteq \mathbb{R}$, $f:X \to \mathbb{R}$, og $p$ er et isoleret punkt af $X$. 

  Så er $p$ ikke et fortætningspunkt af $X$, hvilket vil sige, at der eksisterer en omegn $N_r(p)$ sådan at ${N_r(p) \cap X=\{ p \}  }$.
  For alle $\varepsilon >0$ kan vi så vælge $\delta =r$. 
  Så har vi, at når $x \in X$ og $\abs{x-p} <\delta $, så gælder
  \[
  \abs{f(x)-f(p)}=0<\epsilon.
  \] 
  Altså er $f$ kontinuert i $p$. 
\end{example}


\begin{definition}[label=def:begrænset_funktion]{Begrænset funktion}{}
  Antag $X \in \mathbb{R}$.
  Så er en funktion $f:X \to \mathbb{R}$ begrænset, hvis der eksisterer $M \in \mathbb{R}$ sådan at $\abs{f(x)}\leq M$ for alle $x \in X$. 
\end{definition}

Det næste resultat viser, at en kontinuert funktion på et lukket interval er begrænset, og at dens værdimængde i øvrigt også er lukket.

\begin{theorem}[label=theo:kontinuert_begrænset]{Værdimængde for kontinuert funktion på lukket interval er lukket og begrænset}{}
  Hvis en funktion $f:[a;b] \to \mathbb{R}$ er kontinuert, så er $\Vm(f)=\{ f(x):x \in [a;b] \} $ lukket og begrænset.
\end{theorem}

Vi vælger her at udelade beviset, da det falder uden for den indførte teori i denne artikel.\footnote{Sætningen kan bevises via kompakthed og Heine-Borel-sætningen, se \cite{Rudin1976}, s. 40 og 89.
Alternativt kan sætningen også bevises indirekte ved brug af følger og Bolzano-Weierstrass-sætningen, se \cite{Bartle2010}, s. 135.}

\begin{theorem}[label=theo:kontinuert_maks]{Kontinuert funktion på lukket interval har maksimum og minimum}{}
  Antag $f:[a;b] \to \mathbb{R}$ er kontinuert, og lad $\Vm(f)=\{ f(x):x \in [a;b] \} $.
  Så eksisterer $p,\,q \in [a;b]$ sådan at $f(p)=\sup \Vm(f)$ og $f(q)=\inf \Vm(f)$.
\end{theorem}
\begin{proof} 
  
\end{proof}

Bemærk, at uniform kontinuitet også kaldes for ligelig kontinuitet.

\begin{definition}[label=def:uniform_kontinuert]{Uniform kontinuert}{}
  Antag $X \subseteq \mathbb{R}$ og $f:X \to \mathbb{R}$. 
  Så er $f$ uniform kontinuert på $X$ hvis der for alle $\varepsilon >0$ eksisterer $\delta >0$ sådan at der for alle $p,\,q \in X$ gælder
  \[
  \abs{p-q} < \delta \implies \abs{f(p)-f(q)}<\varepsilon .  
  \] 
\end{definition}

Fra definition \ref{def:kontinuert} ser vi, at hvis en funktion $f$ er kontinuert på en delmængde $X \subseteq \mathbb{R}$, så betyder det, at der ved \textit{hvert} punkt $p \in X$ for hver $\varepsilon >0$ kan findes en $\delta >0$ sådan at $\abs{x-p} <\delta $ medfører $\abs{f(x)-f(p)} < \varepsilon  $.
Hvis $f$ derimod er uniform kontinuert på $X$, så eksisterer der for hver $\varepsilon >0$ en $\delta >0$ der opfylder betingelsen for \textit{alle} $p \in X$. 

Definitionen på uniform kontinuitet giver os altså evnen til at kunne skelne mellem, om $\delta $ afhænger af punktet $p$ eller ej. 
Med andre ord er kontinuitet en \textit{nødvendig} betingelse for uniform kontinuitet, hvor uniform kontinuitet er en \textit{tilstrækkelig} betingelse for kontinuitet.
Bemærk også, at en funktion sagtens kan være kontinuert i et \textit{punkt}, hvor uniform kontinuitet kun er defineret på en \textit{mængde}.

Vi vil nu bevise, at hvis en funktion er uniform kontinuert på to lukkede intervaller, så er den uniform kontinuert på foreningsmængden af de to intervaller.

\begin{theorem}[label=theo:uniform_fælles]{Uniform kontinuitet på foreningsmængde af lukkede intervaller, som funktion er uniform kontinuert på}{}
  Antag $f:[a;b]\to \mathbb{R}$, $[c;d] \subseteq [a;b]$, og $[e;f]\subseteq [a;b]$.
  Hvis $f$ er uniform kontinuert på intervallerne $[c;d]$ og $[e;f]$, så er $f$ uniform kontinuert på $[c;d] \cup [e;f]$.
\end{theorem}
\begin{proof} 
  Lad $\varepsilon >0$ være givet. 

  Betragt først tilfældet, hvor $[c;d]\cap [e;f]\neq \emptyset $.
  Siden $f$ er uniform kontinuert på $[c;d]$, har vi, at der eksisterer $\delta _1>0$ sådan at når $p, q \in [c;d]$ og $\abs{p-q} <\delta _2$, så gælder $\abs{f(p)-f(q)} < \frac{\varepsilon }{2} $. 
  Tilsvarende eksisterer $\delta _2>0$, sådan at når $p, q \in [e;f]$ og $\abs{p-q} < \delta _2 $, så gælder $\abs{f(p)-f(q)} <\frac{\varepsilon }{2}$. 
  Lad $\delta =\min (\delta _1, \delta _2)$, og $p, q \in [c;d] \cup [e;f]$.

  \noindent Hvis både $p$ og $q$ er i det samme interval, er det klart, at når $\abs{p-q}<\delta  $, så er $\abs{f(p)-f(q)} <\frac{\varepsilon }{2} < \varepsilon  $. 

  \noindent Hvis vi derimod har, at $p \in [c;d]$ og $q \in [e;f]$ sådan at $p, q \not\in [c;d] \cup [e;f]$, så eksisterer $s \in [c;d] \cap [e;f]$ sådan at når $\abs{p-q} <\delta $, så gælder
  \begin{equation*}
  \begin{split}
 \abs{f(p)-f(q)} &\leq \abs{f(p)-f(s)} + \abs{f(q)-f(s)} \\
  &< \frac{\varepsilon }{2} + \frac{\varepsilon }{2} \\
  &=\varepsilon.
  \end{split}
  \end{equation*}
  Altså er $f$ uniform kontinuert på $[c;d] \cup [e;f]$, hvis $[c;d] \cap [e;f]\neq \emptyset $.

  Antag nu, at $[c;d] \cap [e;f] = \emptyset $.
Siden $f$ er uniform kontinuert på $[c;d]$, eksisterer der $\delta _1>0$ sådan at når $p, q \in [c;d]$ og $\abs{p-q} <\delta _2$, så gælder $\abs{f(p)-f(q)} < \varepsilon$.
Tilsvarende eksisterer $\delta _2>0$, sådan at når $p, q \in [e;f]$ og $\abs{p-q} < \delta _2 $, så gælder $\abs{f(p)-f(q)} <\varepsilon$. 
  Da intervallerne $[c;d]$ og $[e;f]$ er lukkede, så er afstanden mellem dem ikke nul, og der eksisterer $\delta _3>0$, sådan at $\abs{x-y}\geq \delta _3$ for alle $x \in [c;d]$ og $y \in [e;f]$.

  \noindent Lad $\delta = \min (\delta _1, \delta _2, \delta _3)$ og $p, q \in [c;d] \cup [e;f]$.
  Når $\abs{p-q} <\delta $ har vi så, at både $p$ og $q$ må være i enten $[c;d]$ eller $[e;f]$.
  Så gælder $\abs{f(p)-f(q)} <\varepsilon $.
  Altså er $f$ uniform kontinuert på $[c;d] \cup [e;f]$. 


\end{proof}

Det næste resultat viser, at på lukkede intervaller er kontinuerte funktioner også uniform kontinuerte.
Med andre ord er begreberne kontinuitet og uniform kontinuitet altså ækvivalente på lukkede intervaller (husk, at uniform kontinuerte funktioner altid er kontinuerte).

\begin{theorem}[label=theo:kontinuert_uniform]{Kontinuert funktion på lukket interval er uniform kontinuert}{}
  Antag $f:[a;b]\to \mathbb{R}$ er kontinuert. 
  Så er $f$ uniform kontinuert på $[a;b]$.
\end{theorem}
\begin{proof} 
  \footnote{Beviset er delvist baseret på \cite{Clausen1993}, s. 115-116.} 
Lad $\varepsilon >0$ være givet. 
  Siden $f$ er kontinuert i $a$, så eksisterer der $\delta_0$, hvor $0<\delta_0 \leq b$, sådan at når $x \in [a;a+\delta_0 ]$, så gælder $\abs{f(x)-f(a)} < \frac{\varepsilon }{2} $.
  Fra sætning \ref{theo:kontinuert_maks} har vi så, at der eksisterer $\alpha , \beta \in [a;a+\delta_0 ]$, sådan at
  \[
  f(\alpha )=\sup \{ f(x):x \in [a;a+\delta_0 ] \} \text{ og } f(\beta )= \inf \{ f(x):x \in [a;a+\delta_0 ] \}.
  \] 
  For alle $p, q \in [a;a+\delta_0 ]$ har vi så, at
  \begin{equation*}
  \begin{split}
    \abs{f(p)-f(q)} &\leq \abs{f(\alpha )-f(\beta )} \\
    &\leq \abs{f(\alpha )-f(a)} + \abs{f(\beta ) - f(a)} \\
    &<\frac{\varepsilon }{2} + \frac{\varepsilon }{2}\\
    &=\varepsilon.
  \end{split}
  \end{equation*}
  Altså er $f$ uniform kontinuert på $[a;a+\delta_0 ]$.

  Vi har, at $f$ ligeledes er kontinuert i $a + \delta _0$, og med lignende ræsonnement som før, må der så gælde, at der eksisterer $\delta _1$, hvor $0<\delta _1 \leq b-(a+\delta _0)$, sådan at $f$ er uniform kontinuert på $[a+\delta _0-\delta_1;a+\delta_0 + \delta_1]$. 
  Vi påstår, at intervallet $[a;b]$ kan overdækkes med et endeligt antal af disse intervaller. 
  Med andre ord påstår vi, at der eksisterer $\delta _0, \ldots , \delta _n$ sådan, at 
  \[
  [a;b]=[a;a+\delta_0 ] \cup [a+\delta _0-\delta_1;a+\delta_0 + \delta_1] \cup \cdots \cup [a+\delta _0+\cdots +\delta _{n-1}-\delta _n;a+\delta _0+\cdots +\delta _{n}],
  \] 
  hvor $f$ er uniform kontinuert i hvert af intervallerne på højre side af lighedstegnet. 

  Antag nemlig, at $[a;b]$ ikke kan dækkes af endeligt mange af disse intervaller, og lad $U$ være intervallet, som kan overdækkes med et endeligt antal af de beskrevne intervaller, med venstre endepunkt i $a$. 
Så er $U$ ikke tom, og $U$ er opad begrænset med $b$ som overtal. 
  Fra supremum-egenskaben (sætning \ref{theo:supremum-egenskab}) følger det, at $c=\sup U<b$ eksisterer. 
  Imidlertid er $f$ dog kontinuert i $c$, og vi har igen med lignende ræsonnement som før, at der eksisterer $\delta _c>0$ sådan at $f$ er uniform kontinuert i $[c-\delta _c;c+\delta _c]$. 
  Der opstår da modstrid, da vi antog, at $c$ er supremum for $U$. 

Således kan $[a;b]$ overdækkes af et endeligt antal intervaller, hvorpå $f$ er uniform kontinuert.
  Det følger så induktivt fra sætning \ref{theo:uniform_fælles}, at $f$ er uniform kontinuert på $[a;b]$.
\end{proof}

